
<h3 align="center"> ZJAWISKA OPTYCZNE


![wieniec](http://www.allthesky.com/atmosphere/big/moonaureole02mar07-b.jpg)

Wieniec jest zjawiskiem optycznym otaczającym tarczę Słońca lub Księżyca, widoczna przez cienką chmurę. Wieniec składa się z aureoli wewnętrznej, poza którą znajdują się jeden lub więcej barwnych pierścieni. Aurelola i pierścienie powstają w wyniku dyfrakcji światłą w kropelkach wody w chmurze. Wskutek różnego rozmieszczenia kropelek w chmurze wieniec może mieć nieregularny zarys, zmienia też kształt i zabarwienie, w miarę jak chmura przesuwa się przed Słońcem lub Księżycem Jeśli natomiast nie widać żadnych zmian, można przyjąć, że kropelki mają wyjątkowo jednakową wielkość i są równomiernie rozmieszczone. Obłoki pyłków niektórych drzew i krzewów mogą wiosną także wytwarzać to zjawisko, na przykład często obserwuje się je w lasach brzozowych i sosnowych.


![gloria](http://static.twojapogoda.pl/2011/05/108643_Image2-900x506.png)

Gloria składa się z serii barwnych pierścieni, pojawiających się w punkcie przeciwsłonecznym, kiedy światło słoneczne pada na chmurę lub brzeg mgły. Obecnie widać je często z samolotów, lecz zjawisko to podziwiano również z grzbietów górskich, wznoszących się nad chmurą lub warstwą mgły. Obserwuje się również glorię wokół cienia własnej głowy, lecz nie wokół cienia głowy towarzyszy. Barwy glorii są podobne do tych, jakie widzimy w wieńcu, przy czym fiolet znajduje się wewnątrz, a czerwień na zewnątrz. Tu także mogą pojawiać się liczne pierścienie i podobnie jak w innych zjawiskach związanych z dyfrakcją, im mniejsze kropelki chmury, tym większy promień pierścieni.  


![slonca](http://i.wp.pl/a/f/jpeg/30443/slonce_poboczne_wiki.jpeg)

Obecność kryształków lodu w atmosferze jest przyczyną powstawania licznych zjawisk optycznych. Ponieważ kryształki mogą załamywać światło, albo po prostu je odpijać, niektóre z tych zjawisk są niezwykle barwne, inne zaś pozbawione są kolorów. Położenie łuków, kręgów i plam światła jest uzależnione od kształtu kryształów. Koła wokół tarczy Słońca lub Księżyca to bardzo powszechne zjawisko zwane pierścieniami halo. Można je obserwować przez cały rok, a szczególnie często w obszarach polarnych, a także zimą w klimacie kontynentalnym, gdzie niska temperatura powoduje powstawanie pyłu diamentowego, bardzo drobnych kryształków lodu, unoszących się w powietrzu i prowadzących do powstania lśniącego halo. Słońca poboczne są zjawiskiem często towarzyszącym halo.


![luk](http://grzanka.pl/wp-content/uploads/2012/08/luk_okolohoryzontalny.jpg)

Wspaniale ubarwiony łuk horyzontalny biegnie równolegle do horyzontu. Widać go tylko wówczas, gdy wysokość Słońca przekracza 58 stopni.









